Произход
==========

Сътрудниците допринесли за този документ са директни участници в разработването и запуска на стотици приложения, и също така са били индиректно свидетели на разработването, оперирането и мащабирането на стотици хиляди приложения посредством работата ни по [Heroku](http://www.heroku.com/) платформата.

Този документ синтезира целият ни опит и наблюдения върху широк спектър от приложения тип „софтуер като услуга“ (SaaS). Това е един вид обобщение на идеалните практики при разработването на приложения с акцент върху динамиката на растежа на едно приложение във времето, динамиката на сътрудничеството между разработчиците работещи по кодовата му база и [избягване на оскъпяването причинено от софтуерна ерозия](http://blog.heroku.com/archives/2011/6/28/the_new_heroku_4_erosion_resistance_explicit_contracts/).

Нашата мотивация е да повишим усведомеността относно някои системни проблеми срещани в съвременната разработка на приложения, да подсигурим съвместна лексика за обсъждане на тези проблеми, както и да предложим набор от обширни концептуални решения на тези проблеми с подходяща, съпътстваща терминология.  Форматът е вдъхновен от книгите на Мартин Фаулър *[Patterns of Enterprise Application Architecture](http://books.google.com/books/about/Patterns_of_enterprise_application_archi.html?id=FyWZt5DdvFkC)* и *[Refactoring](http://books.google.com/books/about/Refactoring.html?id=1MsETFPD3I0C)*.
